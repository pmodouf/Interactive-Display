Hello Possibility
Vi löser problem. Många skulle nog påstå att vi gör det med olika tekniska lösningar – och visst stämmer det. Fast ännu viktigare är kanske påhittigheten. Det som Prevas egentligen handlar om. Om att tillsammans se saker som andra inte ser. Om möjligheter.

Vi tror att det är just påhittigheten som kommer att rädda världen. Duktiga människors förmåga att se lösningar som ännu inte finns. Som gör det möjligt för hjärtsjuka att via en uppkoppling hemifrån mäta och meddela sitt EKG till sjukhuset. Eller hjälper stålindustrin att effektivisera sin produktion och samtidigt minska energiförbrukningen. Eller ser hur framtidens cykelhjälm bör konstrueras för att rädda så många liv som möjligt.

Vi tror att påhittigheten kommer att göra andra saker också. Mindre saker, men ändå viktiga för många människors vardag. Som att se till att glassen smakar likadant oavsett var i världen du köper den. Hålla koll på din cykel och larma om någon försöker norpa den. Eller göra det möjligt för dig att kontrollera din fertilitet utan att du behöver sätta din fot på mottagningen.

Detta är bara några av de tiotusentals problem vi löst sedan vi började 1985. Allt tack vare påhittiga kollegor och kunder som sett något andra inte sett. Det är så vi vill ha det. Vi kallar det Hello Possibility.